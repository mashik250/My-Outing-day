চট্টগ্রাম বিশ্ববিদ্যালয়ের (চবি) নিষিদ্ধ সংগঠন ছাত্রলীগের এক নেতাকে মারধরের ঘটনা ঘটেছে। গতকাল বিকেলে পরীক্ষা শেষে কলা অনুষদ থেকে বেরিয়ে জারুলতলার সামনে আসলে ওই নেতাকে গতিরোধ করার পর মারধর করে কলা ঝুপড়ির পেছনে ফেলে রাখেন ছাত্রদলের কর্মীরা।। পরবর্তীতে প্রক্টরিয়াল বডি গিয়ে তাকে উদ্ধার করেছে।

নিষিদ্ধ সংগঠন ছাত্রলীগের এই নেতার নাম শফিকুর রহমান মেঘ। তিনি শাখা ছাত্রলীগের উপ-প্রচার সম্পাদক ছিলেন। ক্যাম্পাসের উপগ্রুপ সিএফসির অনুসারী ছিলেন মেঘ। ছাত্রলীগের এই সন্ত্রাসীর বিরুদ্ধে নিপীড়নের অভিযোগ ছিল।
